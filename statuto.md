# Statuto di "Progetto Antidoto"

In vigore dal 21/08/2017

Associazione libera tra cittadini senza scopo di lucro

## Titolo 1: Denominazione e sede

### Art. 1: Costituzione e finalità

È costituito Progetto Antidoto, Associazione e Partito Politico che intende realizzare, con metodo democratico e meritocratico, la partecipazione dei Cittadini alla determinazione della politica nazionale (di seguito anche "Associazione" o "Partito").

Progetto Antidoto non ha fini di lucro ed è un Ente non commeriale ai sensi del D.Leg. n. 460/97.

Progetto Antidoto conta sul contributo scientifico, didattico, artistico e culturale nonché sulla attiva partecipazione di soci e simpatizzanti.

Progetto Antidoto è indipendente da qualsiasi altro partito o associazione politica o sindacale esistente.

### Art. 2: Sede

Progetto Antidoto ha sede legale presso la residenza del Presidente in carica.

Il Direttivo, su richiesta delle singole sezioni locali, può deliberare l'apertura di sedi ulteriori rispetto alla sede legale.

## Titolo 2: Finalità

### Art. 3: Scopi

Il Partito ha i seguenti scopi:

1. concorrere alla determinazione della politica nazionale, secondo quanto previsto dall'art. 49 della Costituzione;
2. promuovere la dignità dell'essere umano, nonché i diritti fondamentali riconosciuti dalla Dichiarazione Universale dei Diritti dell'Uomo, dagli altri trattati di diritto internazionale e dalla Costituzione Italiana;
3. promuovere la tutela dei diritti civili e delle libertà individuali;
4. promuovere la trasparenza e difendere la privacy dei cittadini;
5. promuovere il pluralismo ideologico e dei media, come base del principio democratico che si realizza nel confronto fra le parti e nella libertà di scelta;
6. promuovere e diffondere la conoscenza, la cultura e le arti tra la popolazione e incentivarne la sua alfabetizzazione;
7. promuovere l'applicazione delle nuove tecnologie e delle conoscenze scientifiche al fine di migliorare la società e favorire la pace.

### Art. 4: Attività

L'Associazione persegue ogni iniziativa che, in modo diretto o indiretto, contribuisca a realizzare i propri fini, in proprio e in collaborazione con altre Associazioni, Società, Enti Nazionali e Sopranazionali. Progetto Antidoto coltiva le proprie relazioni ed i collegamenti opportuni con le varie comunità accademiche Italiane e non, con organismi politici ed Amministrativi Locali, Nazionali e Sopranazionali, con Associazioni, Organizzazioni ed Istituzioni. Nel dettaglio:

1. svolge attività politica in ogni forma e modo, nel rispetto delle Leggi e dei Regolamenti;
2. elabora un Manifesto che dettaglia il sistema di valori e gli scopi del Partito;
3. promuove lo studio e la modifica di leggi nazionali ed internazionali;
4. partecipa ai procedimenti di consultazione di Autorità Pubbliche, Italiane ed Europee;
5. promuove e favorisce l'utilizzo di strumenti di tutela collettiva previsti dagli ordinamenti giuridici Nazionali e Comunitari;
6. promuove lo scambio di idee ed informazioni fra Cittadini al fine di agevolare l'evoluzione della normativa vigente nell'interesse dei Cittadini;
7. promuove ed organizza incontri, conferenze, letture, seminari, corsi;
8. promuovere e partecipa a studi, ricerche, progetti, iniziative culturali, scambi, collaborazioni scientifiche, artistiche e di formazione;
9. promuove ed effettua ricerche sulle tematiche trattate e ne diffonde i risultati tanto all'interno della comunità scientifico/accademica quanto al più ampio pubblico;
10. promuove e realizza i contenuti per la stampa e la diffusione di libri, riviste, articoli, periodici o pubblicazioni di qualunque genere e tipo, anche audiovisivi, su suporto analogico o digitale o diffusi per via telematica;
11. offre informazione, consulenza e collaborazione;
12. realizza e mantiene attivo un sito internet, raggiungibile dai domini progettoantidoto.it/.com, nel quale sono pubblicati:
    1. atto costitutivo, statuto, Albo e qualsivoglia atto pubblico relativo al Partito;
    2. qualsiasi atto connesso al raggiungimento delle proprie finalità istituzionali;
    3. convocazioni di Assemblea e relative modalità;
    4. qualsiasi contenuto inerente alle tematiche trattate, tra cui anche quelli di cui al punto 10.
13. promuove strutture di servizio per la realizzazione delle proprie finalità;
14. compie ogni altro atto necessario al raggiungimento delle proprie finalità.

## Titolo 3: Soci

### Art. 5: Qualità di socio

L'adesione a Progetto Antidoto ha carattere volontario.

Può divenire socio chiunque, senza distinzione di sesso, etnia, religione, condizioni personali o sociali:

1. si impegna a contribuire alla realizzazione degli scopi del Partito;
2. accetta lo Statuto, il Manifesto, i Regolamenti e le deliberazioni del Partito e si attiene a questi.

Tutti i soci hanno i medesimi diritti e doveri derivanti dalla Legge e dallo Statuto.

Tutti i soci possono partecipare a qualsiasi riunione di Progetto Antidoto.

Tutti i soci che abbiano compiuto il 16° anno di età in regola con il pagamento della quota associativa hanno diritto di voto in Assemblea secondo il criterio di un voto per testa anche per l'approvazione e le modifiche dello Statuto, del Manifesto e dei Regolamenti o per la nomina degli organi dell'Associazione.

Tutti i soci maggiorenni possono liberamente assumere le cariche sociali. La mancata iscrizione per un anno determina la decadenza dalle cariche sociali.

È espressamente esclusa qualsiasi forma di temporaneità del rapporto sociale.

Fintanto che non vi sia stato il recesso (vedi art. 7) il socio rimane tale a tutti gli effetti ed è quindi responsabile in solido come tutti gli iscritti al Partito.

### Art. 6: Ammissione del socio

L'ammissione è subordinata alla presentazione di una domanda, per mezzo di istanza analogica o digitale, con la quale il richiedente attesti il possesso dei requisiti di cui all'art. 5.

Organo competente per l'ammissione del socio è il Direttivo la cui eventuale decisione negativa dovrà essere comunicata privatamente al diretto interessato, contestualmente alla restituzione della eventuale quota di iscrizione (al netto dei costi postali e/o di transazione).

Entro 30 giorni tale decisione è appellabile al Collegio Arbitrale.

La decisione del Collegio Arbitrale è definitiva, viene motivata e resa pubblica nell'Albo dell'Associazione, e la persona non ammessa come socio non potrà fare nuova richiesta di ammissione per almeno 2 anni.

Non vi è limite al numero di soci del Partito.

### Art. 7: Perdita della qualifica di socio

La qualità di socio si perde per:

1. recesso volontario attraverso dichiarazione scritta, inviata per mezzo di istanza analogica o digitale, al Tesoriere;
2. esclusione per gravi motivi, quali la persistente violazione degli obblighi imposti dallo Statuto, dal Manifesto, dai Regolamenti e dalle deliberazioni del Partito;
3. decesso.

Organo competente per l'esclusione è il Collegio Arbitrale la cui decisione finale, comunque motivata e resa pubblica nell'Albo dell'Associazione, sarà effettiva il trentesimo giorno dopo la pubblicazione.

Prima della sua entrata in vigore, tale decisione è appellabile al Direttivo.

La decisione del Direttivo è definitiva ed il socio escluso non potrà fare nuova richiesta di ammissione per almeno 2 anni.

### Art. 8: Quota associativa

L'Assemblea, se ed ove ne ravvisi l'opportunità, può stabilire che i soci siano tenuti a corrispondere una quota sociale determinandone l'importo.

## Titolo 4: Sezioni e sedi

### Art. 9: Sezioni del Partito

Il Direttivo promuove e coordina la nascita, all'interno dell'Associazione, di sezioni locali di Progetto Antidoto (di seguito "sezioni").

Le sezioni sono tenute a rispettare lo Statuto, il Manifesto, i Regolamenti e le deliberazioni del Partito.

### Art. 10: Organizzazione delle Sezioni locali

Ogni sezione locale dovrà essere formata di un minimo di 3 ad un massimo di 150 soci e dovrà essere eletto al suo interno un Rappresentante, responsabile dell'attività della sezione nei confronti del Direttivo, secondo le modalità eventualmente descritte nell'apposito Regolamento.

Il Rappresentante nello svolgimento della sua attività potrà scegliere di delegare alcune funzioni a singoli soci e/o ai Gruppi di Lavoro.

AL fine del raggiungimento del loro obiettivo, i membri di una sezione locale potranno riunirsi sia fisicamente che telematicamente, come da modalità descritte in un apposito Regolamento.

### Art. 11: Sedi locali

Le sezioni locali possono richiedere l'apertura di una sede di riferimento.

Tale richiesta, a nome del Rappresentante, dovrà essere ratificata dal Direttivo.

## Titolo 5: Patrimonio

### Art. 12: Patrimonio

Il patrimonio di Progetto Antidoto è formato da:

1. eventuali quote associative versate dagli associati;
2. proventi derivanti dalla prestazione di servizi e dallo svolgimento di attività, anche di tipo commerciale;
3. beni immobili, contributi, liberalità, sovvenzioni, finanziamenti, donazioni od elargizioni di qualunque natura comunque pervenuti a Progetto ntidoto da parte di soggetti pubblici o privati.

Gli utili, gli avanzi di gestione e le risorse del Partito devono essere impiegati esclusivamente per la realizzazione degli scopi di cui all'art. 3 del presente Statuto.

È fatto espresso divieto di distribuire, anche in modo indiretto, utili ed avanzi di gestione nonché fondi, riserve o capitale durante la vita dell'Associazione, a meno che la destinazione o la distribuzione non siano imposte per Legge.

## Titolo 6: Organizzazione

### Art. 13: Organi

Sono organi del Partito:

1. Assemblea
2. Presidente
3. Direttivo
4. Tesoriere
5. Collegio Arbitrale.

### Art. 14: Assemblea

L'Assemblea è organo sovrano di Progetto Antidoto, ne determina l'indirizzo politico, e può deliberare su qualsiasi questione relativa alla vita, all'organizzazione ed alle attività dell'Associazione.

L'Assemblea può delegare se ed ove lo ritenga opportuno, determinate funzioni esecutive e/o tecnico-organizzativa ad uno o più soci.

All'Assemblea possono intervenire tutti i soci e possono esprimere il proprio voto tutti gli iscritti in regola conil pagamento dell'eventuale quota al momento della votazione, anche per mezzo di delega.

### Art. 14.1: Riunioni dell'Assemblea

TODO



- [Fonte originale](https://www.progettoantidoto.it/page.php?p=statuto)
- [Copia del repository](statutoreg.pdf)
